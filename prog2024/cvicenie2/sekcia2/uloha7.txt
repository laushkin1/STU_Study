Úloha č. 7
Definujte funkciu geometricka_postupnost(a0,q,N), ktorá má 3 vstupné parametre a0, q a N, v
tomto poradí. Funkcia vypíše prvých N členov geometrickej postupnosti, ktorej prvý člen má
hodnotu a0 a kvocient postupnosti je daný parametrom q. Pri riešení úlohy použite for-cyklus.

Vstupy a výstupy:
Volanie geometricka_postupnost(1,2,5) vypíše čísla 1 2 4 8 16 (každé na nový riadok).
Volanie geometricka_postupnost(2,3,4) vypíše čísla 2 6 18 54 (každé na nový riadok), pretože ak
prvý člen postupnosti je 2, potom druhý člen je 2*3 = 6, tretí člen postupnosti je 6*3 = 18 a štvrtý
člen postupnosti je 18*3 = 54.
