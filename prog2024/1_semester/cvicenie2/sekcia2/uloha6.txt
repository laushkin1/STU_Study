Úloha č. 6
Definujte funkciu aritmeticka_postupnost(a0,d,N), ktorá má 3 vstupné parametre a0, d a N, v tomto
poradí. Funkcia vypíše prvých N členov aritmetickej postupnosti, ktorej prvý člen má hodnotu a0 a
diferencia postupnosti je daná parametrom d. Pri riešení úlohy použite for-cyklus.

Vstupy a výstupy:
Volanie aritmeticka_postupnost(1,2,5) vypíše čísla 1 3 5 7 9 (každé na nový riadok).
Zdôvodnenie: Argumenty 1,2,5 predstavujú hodnoty parametrov a0 = 1, d = 2, N = 5.
Teda prvý člen postupnosti je a0 = 1, členy postupnosti sa od seba líšia o diferenciu d = 2 a chceme
vypísať N = 5 členov postupnosti. Teda sa vypíšu čísla:
1 (lebo prvý člen postupnosti je a0 = 1)
3 (lebo druhý člen postupnosti je prvý člen + diferencia = 1 + 2 = 3)
5 (lebo tretí člen postupnosti je druhý člen + diferencia = 3 + 2 = 5)
7 (lebo štvrtý člen postupnosti je tretí člen + diferencia = 5 + 2 = 7)
9 (lebo piaty člen postupnosti je štvrtý člen + diferencia = 7 + 2 = 9)
Keďže N = 5, vypíšeme len 5 členov postupnosti.
Volanie aritmeticka_postupnost(5,-3,4) vypíše čísla 5 2 -1 -4 (každé na nový riadok).
Zdôvodnenie: Argumenty 5,-3,4 predstavujú hodnoty parametrov a0 = 5, d = -3, N = 4.
Teda prvý člen postupnosti je a0 = 5, členy postupnosti sa od seba líšia o diferenciu d = -3 a chceme
vypísať N = 4 členov postupnosti. Teda sa vypíšu čísla:
5 (lebo prvý člen postupnosti je a0 = 5)
2 (lebo druhý člen postupnosti je prvý člen + diferencia = 5 + -3 = 2)
-1 (lebo tretí člen postupnosti je druhý člen + diferencia = 2 + -3 = -1)
-4 (lebo štvrtý člen postupnosti je tretí člen + diferencia = -1 + -3 = -4)
Keďže N = 4, vypíšeme len 4 členy postupnosti.
